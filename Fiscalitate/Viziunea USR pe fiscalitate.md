## Introducere
USR consideră că România poate ajunge la o creștere economică sustenabilă prin "reducerea taxării muncii și a impozitului pe profitul reinvestit, încurajarea investițiilor productive și restructurarea din temelii a ANAF, probabil una dintre cele mai corupte instituții din România, de la bază până la vârf".

## Măsuri
Măsuri care ar reduce povara fiscală de la 45-50% la 35% și care ar permite creșteri salariale nete de aproximativ 20%:

- Scutire de impozit pe venit până la un salariu minim pentru toți angajații CAS (contribuția pentru pensie) progresiv în funcție de vârstă. Forța de muncă tânără trebuie să rămână în România și să revină în România. 

- Vor fi reduse taxele pe muncă, astfel încât CAS-ul să crească treptat în funcție de vârstă. Astfel tinerii până la vârsta de 21 de ani vor fi scutiți de CAS și vor începe să contribuie gradual la pensie după vârsta de 21 de ani. 

- Contribuția obligatorie pentru pensii se va mări cu 5% pentru fiecare an până la cota standard de 25% (21 ani - 5%, 22 ani - 10%, 23 ani - 15%, 24 ani - 20%, peste 24 ani - 25%). O astfel de măsură ar trebui să ajute la integrarea de la început a tinerilor pe piața muncii oficială și aceștia nu ar mai trebui să mai plătească decât 10% CASS și 10% impozit pe venit

- Reducerea CAS, pe termen mediu, la 20%

- Scutire de impozite și contribuții pentru al doilea job

- 50% reducere impozite și contribuții în primii 3 ani pentru angajații care se întorc din Diaspora sau care își mută domiciliul în România la cel puțin 150 km distanță față de un nou angajator
- Scutire impozite și contribuții pentru ucenici / elevi în filiera profesională (dacă angajatorul oferă cursuri încorporate în programa de bacalaureat profesional, conform propunerilor USR pentru reforma educației)
- Scutirea supra-impozitării muncii cu normă parțială

Măsuri fiscale ”țintite” care ar duce la creștere cu 50% a ratei de investiții productive în economie și la reducerea cu cel puțin 50% a gradului de emigrare

    Reducere taxe pe muncă și TVA în special pentru IMM-uri din sectoarele cu evaziune ridicată și procent mare de angajați temporari (de ex. construcții, horeca, turism, agricultură de dimensiuni mici)
    Reducerea taxelor pe muncă, TVA și profit pentru firmele active în inovație tehnologică – obligația fiind de a păstra management-ul și proprietatea intelectuală în România și de a o monetiza din România (model olandez atractiv fiscal)
    Eliminarea taxării profitului re-investit (model Estonia)
    Reducerea taxelor pe muncă, TVA și profit pentru firmele care au majoritatea veniturilor din exporturi (excludem însă exporturile intra-grup)

Reforma radicală a ANAF

    Deblocarea unui planul dezvoltat deja de Banca Mondială
    Reducerea birocrației
    Birocrația corelată cu dimensiunea firmei. Firmele mici nu pot suporta costuri fixe mari asociate cu birocrația excesivă. Micii comercianți și micile afaceri sunt primele victime ale obligațiilor împovărătoare. Agențiile de control nu fac față și sunt de multe ori suspectate că favorizează anumite firme în favoarea altora. USR propune ca sarcina birocratică pentru firme să fie redusă pentru firmele mici și mijlocii. Întreprinderile mici vor funcționa mai mult pe bază de declarație unică de conformitate pe proprie răspundere. Controalele pot făcute de către agențiile de resort numai la sesizarea de către clienți. În același timp, agențiile de control vor continua activitățile de autorizare și verificare ale afacerilor mijlocii și mari
    Dematerializarea sediului social. Adresa de corespondență a unei firme sau a unei PFA să poată fi o adresă electronică sau o adresă fizică. Eliminarea birocrației care înconjoară deschiderea și modificarea sediului social și considerarea acestuia ca adresă de corespondență fizică (poștală). Claudiu Năsui spune că există deja o inițiativă legislativă depusă deja în Parlament, care prevede aceste lucruri.
    Digitalizarea interacțiunii cu statul român. USR propune dezvoltarea serviciilor publice digitale și interconectarea instituțiilor statului astfel încât statul să funcționeze ca o singura instituție, pentru beneficiar. România este pe ultimul loc în UE la digitalizare și trebuie oferită modalitatea de a interacționa cu instituțiile statului prin comunicații electronice, dar prin formulare pre-completate. Ar putea crește numărul de solicitări care se pot rezolva exclusiv online, să fie eficientizat fluxul electronic al documentelor electronice intra-sistem, fără a pune o povară suplimentară asupra cetățenilor (ex: caziere fiscale) și să fie oferite mai multe tipuri de servicii digitale pentru întreprinderi (ex: deschiderea unei firme).
    Profesionalizarea și depolitizarea ANAF
    Introducerea unui board al ANAF care este independent și format exclusiv de profesioniști de

    înalt nivel. Board-ul va decide și va evalua conducerea ANAF
    Managerii și funcționarii de rang mediu vor fi evaluați anual și transparent, inclusiv de evaluatori profesioniști. Cel puțin 30% din salarizarea lor va fi pe bază de bonus de performanță (nu corelat doar cu colectarea, ci și cu cunoștințele tehnice, planul de management etc.)
    Implementarea unor metode de analiză informatică din bazele de date ale statului de tip „360 grade” pentru firme, administratori și persoane cu venituri sau active importante
    Standardizarea procedurilor de analiză și control (la nivel sectorial, pe tipuri de firme și contribuabili)

Cum vor fi finanțate măsurile propuse

USR estimează costul maxim al măsurilor propuse la 30 miliarde lei. Implementarea va fi graduală pe 4 ani.

Sursele de finanțare

    Reducerea drastică a evaziunii fiscale. Ținta este de a impozita veniturile „gri” a cel puțin 500.000 angajați suplimentari (4.2 miliarde RON1) și de a transparentiza venituri ale firmelor ne-declarate de cel puțin 10 miliarde lei, cu un impact bugetar de 1.5 miliarde lei
    Taxe pe consumul suplimentar generat prin reducerea taxelor de 3.4 miliarde lei
    Creșterea numărului de angajați în economie cu cel puțin 300.’000 (creștere salarii, beneficii pentru repatriere din Diaspora, activitate suplimentară din veniturile nete crescute) cu un impact bugetar direct de 6.3 miliarde RON4. În plus, angajatorii acestora vor genera la buget aproximativ 2.4 miliarde lei TVA
    Tăiere pensii speciale și cumul pensie / salariu la stat, cu un impact bugetar estimat la 7 miliarde lei
    Reducere cu 75.000 a personalului din administrația publică (ținta sunt sinecurile din administrația centrală, cu precădere, care au fost create pentru clientela de partid), cu un impact bugetar estimat la 5 miliarde lei
